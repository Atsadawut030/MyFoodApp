<?xml version="1.0" encoding="utf-8"?>
<resources>

    <string-array name="title">
        <item>1.คั่วกลิ้งหมู</item>
        <item>2.หมูผัดกะปิ</item>
        <item>3.แกงไตปลา</item>
        <item>4.แกงส้มปลากระบอก</item>
        <item>5.ข้าวยำ</item>
        <item>6.ส้มตำไทยไข่เค็ม</item>
        <item>7.ส้มตำข้าวโพดกุ้งสด</item>
        <item>8.ลาบหมู</item>
        <item>9.ลาบปลาดุก</item>
        <item>10.ซุปหน่อไม้</item>
        <item>11.ไส้อั่ว</item>
        <item>12.ข้าวซอยไก่</item>
        <item>13.ข้าวซอยเนื้อ</item>
        <item>14.แกงอ่อมหมู</item>
        <item>15.ขนมจีนน้ำเงี้ยว</item>
        <item>16.ปูผัดผงกะหรี่</item>
        <item>17.หลนปลาเค็ม</item>
        <item>18.ผัดเผ็ดไก่กรอบ</item>
        <item>19.แกงส้มปลาช่อนนา</item>
        <item>20.แกงคั่วหอยลาย</item>
    </string-array>
    <string-array name="detail">
        <item>รายละอียดที่ 1 คั่วกลิ้งหมู อาหารใต้สุดฮอตที่ทุกคนรู้จักดี หอมกลิ่นน้ำพริกคั่วกลิ้ง ผัดรวมกับเนื้อหมูสับ ติดมันเล็ก ๆ สุดท้ายโรยใบมะกรูดซอย อูย… เห็นแล้วเปรี้ยวปากจริง ๆ
            ส่วนผสม คั่วกลิ้งหมู
          • หมูเนื้อแดงสับ 200 กรัม • น้ำพริกคั่วกลิ้ง 2 ช้อนโต๊ะ (เพิ่ม-ลดได้ตามความเผ็ดที่ชอบ) • กะปิอย่างดี 1/2 ช้อนชา (ควรชิมรสชาติของน้ำพริกแกงก่อนใส่กะปิ เพราะน้ำพริกแกงแต่ละร้านมีความเค็มไม่เท่ากัน) • น้ำตาลปี๊บ 1/2 ช้อนชา
          • น้ำปลา (ปรุงรส) 1 ช้อนชา • น้ำมันพืช (สำหรับผัด) • ใบมะกรูดซอย 6 ใบ • พริกไทยอ่อน 1 ช่อ
            วิธีทำคั่วกลิ้งหมู
          • 1. โขลกน้ำพริกคั่วกลิ้งกับกะปิให้พอเข้ากัน เตรียมไว้
          • 2. ใส่น้ำมันพืชลงในกระทะ พอร้อนใส่เนื้อหมูสับลงไปผัดจนเกือบสุก
          • 3. จากนั้นใส่น้ำพริกคั่วกลิ้งลงไปผัดกับหมูสับให้เข้ากัน ปรุงรสด้วยน้ำตาลปี๊บและน้ำปลา ผัดให้เข้ากัน ชิมรสตามชอบ
          • 4. ปิดไฟแล้วใส่พริกไทยอ่อนและใบมะกรูดซอยลงไปผัดให้เข้ากัน ตักใส่จาน เสิร์ฟพร้อมกับผักสดตามชอบ.</item>
        <item>รายละอียดที่ 2 ส่วนผสม หมูผัดกะปิ คออาหารใต้คงต้องรู้จักเมนูหมูผัดกะปิเป็นอย่างดี ใครมีกะปิเหลือ ๆ ก็ลองดูจ้า จับไปผัดกับเครื่องหอม ๆ และหมูติดมันเบา ๆ เสิร์ฟกับข้าวสวยนี่สุดยอดเลย
          • กะปิ 1 ช้อนโต๊ะ • กระเทียม 5 กลีบ • หอมแดงซอย 2-3 หัว • ตะไคร้ซอย 1/4 ถ้วย (ใส่หรือไม่ใส่ก็ได้ เพื่อความหอม) • พริกขี้หนูหั่น 2 เม็ด • สันคอหมูติดมัน 250 กรัม (หั่นเป็นชิ้นหนา)
          • น้ำตาลปี๊บ หรือน้ำตาลทราย • ใบมะกรูดซอย • พริกชี้ฟ้าสีแดง (หั่นเฉียง)
            วิธีทำหมูผัดกะปิ
          • 1. นำกะปิ กระเทียม หอมแดง ตะไคร้ และพริกขี้หนูไปโขลกจนละเอียด เตรียมไว้
          • 2. ใส่น้ำมันพืชลงในกระทะ ใส่ส่วนผสมที่โขลกไว้ลงผัดใช้ไฟอ่อน พอหอมก็ใส่เนื้อหมูลงไปผัดจนสุก
          • 3. ปรุงรสด้วยน้ำตาลปี๊บ โรยใบมะกรูดซอยและพริกชี้ฟ้าหั่นเฉียงลงไป คลุกเคล้าให้เข้ากัน ตักใส่จาน พร้อมเสิร์ฟ</item>
        <item>รายละอียดที่ 3 ส่วนผสม แกงไตปลา แกงไตปลารสเด็ดต้องตำรับภาคใต้เท่านั้น แต่จะใส่ปลาโอหรือปลาทูก็ตามชอบ เลือกใส่ผักสดได้แบบไม่ต้องยั้ง ทั้งถั่วฝักยาว ฟักทอง และมะเขือเปราะ สุดท้ายก็ใบมะกรูด ถ้าส่วนผสมพร้อมแล้วอย่ามัวรีรอ ลุย !
          • ไตปลาอย่างดี 1 ขวด • น้ำ 1.5 ลิตร • น้ำพริกแกงเผ็ด 200 กรัม • น้ำมะขามเปียก (ปรุงรส) • น้ำตาลทราย (ปรุงรส) • ปลาโอย่าง 1 ตัว หรือปลาทูนึ่ง 5 ตัว (แกะเอาเฉพาะเนื้อ) • ใบมะกรูด (ฉีกก้านกลาง) 10 ใบ
          • ผักสดตามชอบ เช่น หน่อไม้ไร่ ถั่วฝักยาว ฟักทอง มะเขือเปราะ หั่นเป็นชิ้นพอดีคำ อย่างละ 100 กรัม
            วิธีทำแกงไตปลา
          • 1. ต้มไตปลาในหม้อ คนผสมจนละลาย ยกลงจากเตา กรองเอาแต่เฉพาะน้ำไตปลา เตรียมไว้
          • 2. ใส่น้ำลงในหม้อ ใส่น้ำพริกแกงเผ็ดลงคนผสมจนละลาย นำขึ้นตั้งไฟแรง ต้มจนเดือด จากนั้นใส่ไตปลาลงต้ม คนผสมให้เข้ากัน ปรุงรสด้วย น้ำมะขามเปียก และน้ำตาลทราย ชิมรสตามชอบ
          • 3. ใส่เนื้อปลาที่แกะเตรียมไว้ลงต้มจนเดือด ชิมรส จากนั้นใส่ผักที่หั่นเตรียมไว้ และใบมะกรูดลงต้มจนสุก ยกลงจากเตา ตักใส่ถ้วย พร้อมเสิร์ฟ</item>
        <item>รายละอียดที่ 4 ส่วนผสม แกงส้มปลากระบอก แกงส้มปลากระบอก อาหารใต้รสชาติถึงใจ สูตรจาก หนังสือ หร๊อยข๋าดอาห๊ารใต้ ครัวหนังตะลุง น่ากินขนาดนี้ เห็นทีต้องทำหม้อโตจะได้กินได้หลาย ๆ มื้อ
          • เครื่องแกงส้มที่โขลกแล้ว (ขมิ้น พริกขี้หนู หอมแดง กระเทียม เกลือ และกะปิอย่างดี) 1 ช้อนโต๊ะ • เนื้อปลากระบอก (หั่นเป็นชิ้นพอคำและลวกสุก) • ผักสด เช่น ยอดมะพร้าว ผักขี้หนู หน่อไม้ดอง และอ้อดิบ)
          • น้ำตาลปี๊บ • น้ำปลา • น้ำมะนาวสด
            วิธีทำแกงส้มปลากระบอก
          • 1. ต้มน้ำให้เดือด ใส่เครื่องแกงลงไป
          • 2. ใส่ผักลงไป พอผักสุก ใส่เนื้อปลากระบอกลงไป รอจนเดือด ปรุงรสด้วยน้ำตาลปี๊บ น้ำปลา และน้ำมะนาวสด พร้อมเสิร์ฟ</item>
        <item>รายละอียดที่ 5 ส่วนผสมข้าวยำ น้อยคนนักจะรู้จักเมนูข้าวยำที่เต็มไปด้วยผักและสมุนไพรเพื่อสุขภาพมากมาย ราดน้ำบูดูลงไปคลุกให้เข้ากัน สูตรจาก คุณ pongsj สมาชิกเว็บไซต์พันทิปดอทคอม อยากรู้ว่าเด็ดแค่ไหนต้องพิสูจน์ค่ะ
          • กุ้งแห้งป่น • เส้นหมี่ขาว • ซีอิ๊วดำ • ข้าวตังทอด • มะพร้าวคั่ว • มะนาว หรือ มะม่วงเปรี้ยว • พริกป่น
          • น้ำข้าวยำสำเร็จรูป (ตุ๊ดขี้เกียจทำเลยซื้อแบบสำเร็จ ส่วนมากจะใช้น้ำข้าวยำร้านสินอดุลยพันธ์จากสงขลา แต่ร้านข้าวยำทางเลือกตลาดหลังการบินไทยก็ใช้ได้อยู่นะฮะ)
          • ข้าวสวยหุงสุกเม็ดเรียงสวย
          • ผักต่าง ๆ เช่น ถั่วฝักยาวซอย, ถั่วพูซอย, ตะไคร้ซอย, ใบมะกรูดซอย, ใบบัวบกซอย, ใบชะพลูซอย, ถั่วงอกเด็ดหาง, ส้มโอแกะเป็นกลีบดอกไม้พวงชมพู หรือ ดอกดาหลา หรือ ดอกชมพู่มะเหมี่ยว, แตงกวาหั่นแว่น
            วิธีทำข้าวยำ
          • 1. นำกุ้งแห้งมาตำให้ละเอียดและฟู (หรือใส่เครื่องปั่นพอหยาบ ๆ)
          • 2. นำเส้นหมี่ขาวไปผัด ใส่ซีอิ๊วดำหวานลงไป ปรุงรสแค่พอเค็ม ๆ หวาน ๆ ผัดให้มันเส้นไม่ติดกันก็พอ
          • 3. บิข้าวตังทอดเป็นเศษ ๆ ไว้
          • 4. คั่วมะพร้าวด้วยไฟอ่อน ๆ ให้มีสีเหลืองทอง</item>
        <item>รายละอียดที่ 6 ส่วนผสม ส้มตำไข่เค็ม เปิดประเดิมอาหารอีสานด้วยเมนูส้มตำกันก่อนเลยดีกว่า เพราะนึกถึงอาหารอีสานทีไรก็ต้องส้มตำเป็นอันดับแรก แต่จานนี้ขอเสิร์ฟเป็นส้มตำไทยไข่เค็ม เผื่อว่าคนที่ไม่กินปลาร้า หรือไม่กินปู ก็สามารถแซ่บนัวไปด้วยกันได้
          • กระเทียมกลีบเล็ก 3-5 กลีบ • พริกขี้หนู ปริมาณตามชอบ • ถั่วฟักยาว 1 ฝัก • กุ้งแห้งอย่างดี 1 ช้อนโต๊ะ • มะเขือเทศสีดา 2 ลูก • น้ำปลา (ปรุงรส) • น้ำตาลปี๊บ (ปรุงรส)
          • น้ำมะขามเปียก (ปรุงรส) • น้ำมะนาว (ปรุงรส) • มะละกอสับ • แครอทสับ • ไข่เค็มผ่าครึ่ง 1 ฟอง • ถั่วลิสงคั่ว 1 ช้อนโต๊ะ
            วิธีทำ ส้มตำไข่เค็ม
          1. โขลกกระเทียม และพริกขี้หนูเข้าด้วยกันพอหยาบ หักถั่วฝักยาวใส่ลงไป ตามด้วยมะเขือเทศหั่นเป็นชิ้น ๆ และกุ้งแห้งลงไปโขลกเบา ๆ พอให้ให้เข้ากัน
          2. ปรุงรสด้วยน้ำปลา น้ำตาลปี๊บ น้ำมะขามเปียก และน้ำมะนาว โขลกให้น้ำตาลปี๊บละลาย ชิมรสตามชอบ
          3. สุดท้ายใส่มะละกอ และแครอทลงไปตำผสมเบา ๆ ให้เข้ากัน ใส่ไข่เค็มลงไป ใช้ทัพพีเคล้าผสมเบา ๆ ชิมรสอีกครั้ง ตักใส่จาน พร้อมเสิร์ฟ</item>
        <item>รายละอียดที่ 7 ส้มตำทั่วไปก็กินจนเบื่อลองเลปี่ยนแนวมากินเมนูส้มตำข้าวโพดกุ้งสด สูตรจาก คุณ Angelisa สมาชิกเว็บไซต์พันทิปดอทคอม จับข้าวโพดคลุกเคล้ากับเครื่องส้มตำ ปรุงรสตามชอบ สีสันสวยงามน่าทานมากเลยค่ะ
ส่วนผสม ส้มตำข้าวโพดกุ้งสด
          • ข้าวโพดต้ม • ถั่วฝักยาว • มะเขือเทศ • แครอทฝานเป็นเส้น ๆ • พริกขี้หนู • กระเทียมสับหยาบ • น้ำปลา (สูตรโซเดียมต่ำ) • น้ำตาลมะพร้าว • ถั่วลิสงอบ
วิธีทำส้มตำข้าวโพดกุ้งสด
          1. ฝานข้าวโพด หั่นถั่วฝักยาว หั่นมะเขือเทศ และฝานแครอทหั่นเป็นเส้น ๆ เตรียมไว้
          2. ปรุงน้ำยำโดยใส่พริกขี้หนู กระเทียมสับ น้ำปลาลดโซเดียม น้ำมะนาว และน้ำตาลมะพร้าว คลุกเคล้าให้เข้ากัน ชิมรสตามชอบ
          3. นำน้ำยำไปคลุกกับเครื่องที่เตรียมไว้ โรยถั่วลิสงอบ </item>
        <item>รายละอียดที่ 8 ในเมื่อมีเมนูส้มตำแบบเบา ๆ แล้วแล้วก็มาเติมเต็มความอิ่มกันด้วยเมนูลาบหมูสักหน่อย อีกหนึ่งเมนูที่จะขาดไปไม่ได้เลยกับเสน่ห์กลิ่นข้าวคั่วหอม ๆ เคล้ากับเนื้อหมูรวนสุก โรยใบสะระแหน่ จกกับข้าวเหนียว หรือข้าวสวยร้อน ๆ อร่อยนักแล ยิ่งในสมัยนี้ทำกินเองง่ายมาก ๆ เพราะมีผงปรุงลาบ-น้ำตกวางขายกันให้เกลื่อน !
            สิ่งที่ต้องเตรียม
           • เนื้อหมูสับ 200 กรัม • หอมแดงซอย 1 หัว • ต้นหอมซอย 2 ช้อนโต๊ะ • ใบสะระแหน่ สำหรับโรยหน้า • น้ำปลา น้ำตาลทราย และน้ำมะนาว สำหรับปรุงรส • พริกป่น ปริมาณตามชอบ • ข้าวคั่ว 1 ช้อนโต๊ะ
            วิธีทำลาบหมู
          1.  ใส่น้ำลงในหม้อเล็กน้อย นำขึ้นตั้งไฟแรงจนเดือด ใส่เนื้อหมูสับลงไปรวนจนสุก ยกลงจากเตา
          2.  ใส่หอมแดง ต้นหอมซอย และใบสะระแหน่ลงในหม้อ ปรุงรสด้วยน้ำปลา น้ำมะนาว น้ำตาลทราย และพริกป่น คนผสมให้เข้ากัน ชิมรสตามชอบ เติมข้าวคั่ว จากนั้นเคล้าผสมให้เข้ากันอีกครั้ง ตักใส่จาน โรยใบสะระแหน่ พร้อมเสิร์ฟ</item>
        <item>รายละอียดที่ 9 อีกหนึ่งเมนูลาบที่จะขาดไปไม่ได้เลยกับ ลาบปลาดุกย่าง ต้องสั่งมาแจมด้วยเสมอ ก็เพราะกลิ่นหอม ๆ ของปลาดุกย่าง จับมาเคล้าเครื่องเคียง ปรุงรสให้แซ่บ อูย !นึกแล้วก็น้ำลายสอ กินคู่กับข้าวเหนียวร้อน ๆ แบบนี้ก็ฟินสิจ๊ะ ! ถ้าอย่างนั้นก็มาดูวิธีทำลาบปลาดุก สูตรจาก คุณ isolateboy สมาชิกเว็บไซต์พันทิปดอทคอม กันเลย หรือจะลองเข้าไปดูวิธีทำแบบละเอียด เห็นภาพขั้นตอนการทำกับแบบจะจะได้ที่ ลาบปลาดุกย่าง อาหารอีสานสูตรเด็ดสำหรับมือใหม่
            ส่วนผสมลาบปลาดุก
           • ปลาดุกย่าง 1 ตัว • ข่าอ่อน เล็กน้อย • ใบมะกรูดซอย • พริกสดซอย เล็กน้อย • ข้าวคั่ว 1 ช้อนโต๊ะ • พริกป่น 1 ช้อนโต๊ะ (หรือตามชอบ) • น้ำมะนาว 1 ลูก • ผงชูรส ตามชอบ • น้ำปลา 1 ช้อนโต๊ะ • ต้นหอมและผักชีซอย • ใบมะกรูดซอย
            วิธีทำลาบปลาดุก
           1. แกะปลาดุกเอาแต่เนื้อ จากนั้นนำไปสับรวมกับข่าอ่อนเล็กน้อย ใส่ลงในอ่างผสม เตรียมไว้ (ถ้าชอบแบบน้ำขลุกขลิกก็เติมน้ำต้มสุกลงไปเล็กน้อย)
           2. ใส่พริกสดซอย ข้าวคั่ว พริกป่น น้ำมะนาว ผงชูรส และน้ำปลา คนผสมให้เข้ากันดี ชิมรสตามชอบ
           3 สุดท้ายโรยต้นหอมผักชีซอย และใบมะกรูดซอยลงไป เคล้าผสมให้เข้ากัน ตักใส่จาน พร้อมเสิร์ฟ</item>
        <item>รายละอียดที่ 10 อีกหนึ่งเมนูในตระกูลลาบ ซึ่งนอกจากซุปหน่อไม้จะเป็นที่โปรดปรานของคออาหารอีสานแล้ว ยังเหมาะกับคนที่กำลังลดความอ้วนด้วยนะคะ เพราะซุปหน่อไม้ถ้วยเดียว ให้พลังงานต่ำมาก ๆ แต่ก็กินในปริมาณที่พอดีนะคะ เพราะหน่อไม้กินมากจะไม่ดีต่อสุขภาพนะจ๊ะ
          หมายเหตุ : ซุปหน่อไม้ 1 จาน ให้พลังงานโดยประมาณ 40 กิโลแคลอรี่
            ส่วนผสม ซุปหน่อไม้
           • ใบย่านาง 5-10 ใบ • หน่อไม้รวก ขูดเป็นเส้นยาว • น้ำปลาร้า 3 ช้อนโต๊ะ (ใส่หรือไม่ใส่ก็ได้) • เกลือป่น 1/2 ช้อนชา • หอมแดงซอย 3 หัว • น้ำมะนาว สำหรับปรุงรส • น้ำปลา สำหรับปรุงรส • พริกป่น ตามชอบ • ข้าวคั่ว 1 ช้อนโต๊ะ
           • ผักชีฝรั่งซอย • ต้นหอมซอย
            วิธีทำซุปหน่อไม้
           1. ขยี้ใบย่านางกับน้ำจนน้ำเปลี่ยนเป็นสีเขียวเข้ม กรองเอาเฉพาะน้ำ เทใส่หม้อ เตรียมไว้
           2. ต้มน้ำจนเดือด ใส่หน่อไม้รวกลงต้มจนน้ำเดือดอีกครั้ง ยกลงจากเตา พักทิ้งไว้จนเย็น จากนั้นบีบน้ำออกจากหน่อไม้ให้หมด แล้วใส่ลงในน้ำใบย่านางที่เตรียมไว้ ยกขึ้นตั้งไฟจนเดือด ใส่เกลือป่น และน้ำปลาร้าลงไป ต้มจนเดือด ยกลงจาเตา เตรียมไว้
           3. ตักหน่อไม้ใส่อ่างผสม ใส่หอมแดงซอย ปรุงรสด้วยน้ำมะนาว น้ำปลา พริกป่น และข้าวคั่ว เคล้าผสมให้เข้ากน ชิมรสตามชอบ ใส่ผักชีฝรั่งซอย และต้นหอมซอย เคล้าให้เข้ากันอีกครั้ง ตักใส่จาน โรยใบสะระแหน่ พร้อมเสิร์ฟ</item>
        <item>รายละอียดที่ 11  เมื่อก่อนไปภาคเหนือเมื่อไรต้องไปกินไส้อั่วทุกครั้ง และก็ต้องซื้อเป็นของฝากญาติมิตรเสมอ แต่พักหลังไม่ค่อยว่าง วันนี้อยากย้อนรำลึกความหลังด้วยการทำอาหารเหนือสักหน่อยขอเลือกทำไส้อั่วสูตรจากคุณเนินน้ำ กระซิบว่าไม่ต้องไปล้างไส้หมูเองนะคะ เพราะใช้ชุดทำไส้อั่วแบบสำเร็จที่ในซองมีไส้แบบสำเร็จรูปที่ทำมาจากคอลลาเจน อุ๊ตะ ! ง้ายง่ายเนอะ คราวนี้ก็ได้เวลาไปหาซื้อส่วนผสมกันแล้ว
            ส่วนผสมไส้อั่ว
           ชุดทำไส้อั่วแบบสำเร็จ 1 ซอง
           น้ำอุ่น
           หมูสับติดมัน (ควรใช้หมูติดมันนิดหน่อยนะคะ ถ้าเนื้อแดงล้วน ๆ จะแข็งไม่อร่อยค่ะ)
            วิธีทำไส้อั่ว
            1. ผสมเครื่องปรุงไส้อั่วกับน้ำอุ่นให้เข้ากัน
            2. ใส่เนื้อหมูสับลงไปนวดให้เข้ากัน (แต่เพื่อความเข้มข้นเราใส่เครื่องปรุงหมดเลยแต่ใส่หมูแค่ค่อนส่วน)
            3. ยัดส่วนผสมไส้ใส่ลงในไส้หมู (ใครจะใช้กรวยเล็ก ๆ ก็ได้ แต่เราใช้ฝาขวดกับปลายช้อนค่ะ) ระหว่างนั้นก็ใช้ไม้จิ้มฟันเจาะไส้เพื่อไล่อากาศออก
            4. นำไส้อั่วไปย่าง (ใครจะเลือกใช้วิธีอบหรือการย่างก็ได้ค่ะ เราเลือกการย่าง) ในระหว่างย่างให้ใช้ไม้จิ้มฟันจิ้มไปด้วยเพื่อระบายอากาศไม่ให้ไส้แตก และให้น้ำมันหยดออกมา ยกลงจากเตา หั่นเป็นชิ้น จัดใส่จาน พร้อมเสิร์ฟ</item>
        <item>รายละอียดที่ 12 ทั้งไส้อั่วและน้ำพริกหนุ่มก็ทำง่ายและกินอร่อย แต่เริ่มเบื่อแล้วล่ะสิอยากทำอาหารจานเดียวอย่างข้าวซอยไก่ดูบ้างสูตรข้าวซอยไก่ที่เรายกมาเสนอในวันนี้เป็นสูตรจากคุณเนินน้ำ เนื้อไก่นุ่มหอมกลิ่นเครื่องแกง เส้นบะหมี่ก็ลื่นคอ แถมยังโรยหน้าด้วยบะหมี่ทอดกรอบอีก มาพร้อมกับเครื่องเคียงหลากหลาย เหมาะทำกินในวันหยุดนี้จริง ๆ
         ส่วนผสม น้ำพริกแกงข้าวซอย
           พริกแห้งเม็ดใหญ่คั่ว 7 เม็ด - เกลือป่น 1 ช้อนชา - รากผักชีคั่ว 1 ช้อนโต๊ะ - ขิงซอยคั่ว 1/4 ถ้วย - ขมิ้นซอยคั่ว 2 ช้อนโต๊ะ - หอมแดงคั่ว 3/4 ถ้วย ชะโกแกะเปลือก (คั่วเมล็ดให้หอมแล้วนำไปป่น) 1 เม็ด
         ส่วนผสม ข้าวซอยไก่
           น่องไก่ 3-4 น่อง - หางกะทิ 3 ถ้วย - เกลือป่น 1/2 ช้อนโต๊ะ + 1 ช้อนชา - หัวกะทิ 1 ถ้วย - ซีอิ๊วขาว 1 ช้อนโต๊ะ + 1/2 ช้อนโต๊ะ - ซีอิ๊วดำ 1/2 ช้อนชา - น้ำตาลทราย 1 ช้อนชา - น้ำมันพืช (สำหรับทอด)
           บะหมี่เหลือง 5 ก้อน (แบ่งออกมาสำหรับทอด 1 ก้อน)
           เครื่องเคียง ได้แก่ ผักกาดดองซอย มะนาวหั่นเป็นชิ้น พริกป่นผัดน้ำมัน หอมแดงหั่นชิ้น
           ผักชี (สำหรับตกแต่ง)
         วิธีทำข้าวซอยไก่
           1. ล้างน่องไก่ให้สะอาด พักทิ้งไว้ในกระชอนให้สะเด็ดน้ำ
           2. ทำน้ำพริกแกง โดยโขลกพริกแห้งกับเกลือเข้าด้วยกันให้ละเอียด จากนั้นใส่รากผักชี ขิงซอย ขมิ้นซอย และหอมแดง โขลกรวมกันจนละเอียดเข้ากันดี ใส่ชะโกลงไปโขลกต่อจนเข้ากัน ตักใส่ถ้วยพักไว้ (แต่สูตรนี้เราใช้พริกแกงสำเร็จรูปนะคะ)
           3. ใส่หางกะทิลงในหม้อ ใส่เกลือ 1/2 ช้อนโต๊ะ ยกขึ้นตั้งไฟกลางจนร้อนใส่ไก่ลงไป พอกะทิเดือดลดเป็นไฟอ่อน เคี่ยวให้ไก่สุกนุ่ม และกะทิแตกมันเล็กน้อย เตรียมไว้
           4. นำกระทะขึ้นตั้งไฟปานกลาง ใส่หัวกะทิ 1/2 ถ้วย ผัดเคี่ยวให้แตกมันเล็กน้อย ใส่น้ำพริกแกงลงผัดให้เข้ากันทั่วและมีกลิ่นหอม
           5. จากนั้นตักใส่ในหม้อกะทิที่ใส่ไก่ไว้แล้วคนผสมให้เข้ากัน
           6. ปรุงรสด้วยซีอิ๊วขาว ซีอี๊วดำ น้ำตาลทราย และหัวกะทิที่เหลือคนผสมพอทั่ว พอเดือดอีกครั้งปิดไฟ ยกลงจากเตา เตรียมไว้
           7. ใส่น้ำมันพืชลงในกระทะ นำขึ้นตั้งไฟปานกลางจนร้อน แบ่งบะหมี่ลงทอดทีละน้อยให้กรอบเหลือง (ประมาณ 1 ก้อน) จากนั้นตักขึ้นพักให้สะเด็ดน้ำมัน พักไว้ให้เย็น เก็บใส่ภาชนะปิดฝาให้สนิท
           8. วิธีจัดเสิร์ฟ ให้ลวกบะหมี่ใส่ชาม ตักน่องไก่พร้อมน้ำแกงราดลงไปประมาณ 1 ถ้วย โรยหน้าด้วยบะหมี่ทอดกรอบ วางเครื่องเคียงลงไป ตกแต่งด้วยใบผักชี พร้อมเสิร์ฟ</item>
        <item>รายละอียดที่ 13 เมื่อวานทำข้าวซอยน่องไก่แต่เหลือบะหมี่อยู่อีกหลายก้อน วันนี้เลยอยากเปลี่ยนมาทำข้าวซอยเนื้อดูบ้าง เรามีสูตรเด็ดจากคุณสล่าปู่ สมาชิกเว็บไซต์พันทิปดอทคอม มาพร้อมเคล็ดลับวิธีตุ๋นเนื้อเปื่อย การทำน้ำซุป และกรอบข้าวซอย แม้ว่าจะมีหลายขั้นตอนแต่คุ้มค่ากับการรอคอยนะคะ
        ส่วนผสม เนื้อตุ๋น
           เนื้อ 2 กิโลกรัม - ตะไคร้ - ข่า - หางกะทิ
         วิธีทำเนื้อตุ๋น
           ้มเนื้อกับตะไคร้และข่าเพื่อดับกลิ่น ต้มแค่พอเนื้อหดตัวเพื่อความสะดวกในการกะขนาดตอนหั่นมันจะไม่หดตัวทีหลังจากนั้นนำเนื้อไปต้มกับหางกะทิ ตุ๋นด้วยไฟอ่อน ใช้เวลาประมาณ 3 ชั่วโมง จนเนื้อเปื่อยนุ่ม พักไว้
         ส่วนผสม น้ำพริกข้าวซอย
           พริกแห้งเม็ดใหญ่ (แช่น้ำจนนุ่ม) - หอมแดง (เยอะหน่อย) - กระเทียม - ขิงแก่ - กะปิ - ขมิ้นผง
         วิธีทำน้ำพริกข้าวซอย
           เตรียมน้ำพริกข้าวซอย สล่าปู่ใช้แค่พริกแห้งเม็ดใหญ่แช่น้ำจนนุ่ม หอมแดง กระทียม ขิงแก่ กะปิ และขมิ้นผง นำไปปั่นให้ละเอียด **ยิ่งละเอียดเท่าใดเหมือนว่าจะช่วยให้น้ำแกงเนียนสวย**
         ส่วนผสม น้ำแกงข้าวซอย
           พริกแห้งเม็ดใหญ่ (แช่น้ำจนนุ่ม) - หอมแดง (เยอะหน่อย) - กระเทียม - ขิงแก่ - กะปิ - ขมิ้นผง - หัวกะทิ - น้ำพริกข้าวซอย - นมสด - น้ำตาลปี๊บ - ผงมะสล่า 2 ซอง
         วิธีทำน้ำแกงข้าวซอย
           1. นำพริกแห้งเม็ดใหญ่ หอมแดง กระเทียม ขิงแก่ กะปิ และขมิ้นผงไปปั่นจนละเอียดพักไว้
           2. แบ่งหัวกะทิไปเคี่ยวในกระทะจนแตกมัน แล้วเอาส่วนผสมน้ำพริกลงไปผัดจนหอม ใส่ผงมะสล่าลงไปผัดด้วย 1 ซอง เสร็จแล้วนำไปเทลงในหม้อแกงที่ตุ๋นเนื้อ
           3. เคี่ยวต่อจนน้ำขลุกขลิก ปรุงรสด้วยน้ำตาลปี๊บให้มีความหวาน-เค็ม ใส่หัวกะทิที่เหลือและนมสดลงไป
           4. ปิดท้ายด้วยใส่มะสล่าลงไปอีก 1 ซอง เตรียมไว้
         ส่วนผสม กรอบข้าวซอย
           แป้งสาลีอเนกประสงค์ - ไข่ไก่ - น้ำมันพืช - เกลือป่น - น้ำเปล่า
         วิธีทำกรอบข้าวซอย
           ผสมแป้งสาลีอเนกประสงค์ ไข่ไก่ น้ำมันพืช เกลือป่น และน้ำเปล่านวดให้เข้ากันแล้วรีดเป็นแผ่นบาง ๆ ซอยเป็นเส้น ๆ จากนั้นนำไปทอดในน้ำมันร้อนใช้ไฟกลาง
         ส่วนผสม พริกเผา
           พริกขี้หนู - น้ำมันพืช
         วิธีทำพริกเผา
           1. นำพริกขี้หนูไปคั่วเกือบดำแล้วนำไปป่นพอหยาบ
           2. ใส่น้ำมันพืชลงในกระทะให้ร้อนแล้วนำมาเทใส่ลงไปในพริกป่น
         ส่วนผสม ข้าวซอยเนื้อ
           เส้นข้าวซอย - น้ำเปล่า - น้ำเย็น - น้ำมันพืช
           เครื่องเคียง ได้แก่ กรอบข้าวซอย ผักกาดดอง (ก้าน) หอมแดงซอย
           ต้นหอม (สำหรับโรย)
           ผักชี (สำหรับโรย)
           เครื่องปรุงรส ได้แก่ ซีอิ๊วดำหวาน พริกป่น พริกเผา น้ำตาลทราย และมะนาว
         วิธีทำข้าวซอยเนื้อ
           1. นำเส้นข้าวซอยไปลวกในน้ำร้อนจนนิ่ม
           2. เทลงกระชอนราดน้ำเย็นลงไป
           3. นำไปคลุกด้วยน้ำมัน เพื่อไม่ให้เส้นติดกันเป็นกระจุก
           4. จัดเสิร์ฟพร้อมกับเครื่องเคียง และเครื่องปรุง</item>
        <item>รายละอียดที่ 14 เอาใจคนชอบกินเผ็ดด้วยแกงอ่อมหมูสูตรจากคุณสล่าปู่ สมาชิกเว็บไซต์พันทิปดอทคอม ส่วนผสมรวมเอาสารพัดชิ้นส่วนหมู ทั้งขั้วตับหมู เครื่องในหมู เลือดหมู และหมูสามชั้นเคี่ยวกับพริกแกงอ่อมจนเปื่อย กินกับขนมจีนก็เข้ากัน หรือข้าวสวยก็ได้ค่ะ
         ส่วนผสม แกงอ่อมหมู
           ขั้วตับหมูหั่นชิ้น 1 กิโลกรัม - เครื่องในหมูหั่นชิ้น 1/2 กิโลกรัม (ตับเหล็ก ไส้อ่อน และหัวกระเพาะ) - หมูสามชั้นหั่นชิ้น - ข่าซอย - ตะไคร้ซอย - ใบมะกรูดซอย - น้ำพริกแกงอ่อม (ประกอบด้วย กระเทียม หอมแดง ข่า ตะไคร้ พริกแห้ง และกะปิเอาไปปั่นละเอียด)
           น้ำเปล่า - เลือดหมูสด - ใบมะกรูด - พริกลูกโดด - ต้นหอมซอย - ขนมจีนหรือข้าวสวย
 วิธีทำแกงอ่อมหมู
           1. ใส่ขั้วตับหมู เครื่องในหมู หมูสามชั้น ข่าซอย ตะไคร้ซอย และใบมะกรูดซอยลงหม้อแกง ตามด้วยน้ำพริกแกงอ่อม
           2. เติมน้ำเปล่าลงไปเล็กน้อยคลุกเคล้าให้เข้ากัน ยกขึ้นตั้งไฟอ่อน รอจนหมูหดตัวและน้ำแกงหอมเข้าที่
           3. นำเลือดหมูไปต้มสุกใส่ลงไปในหม้อ เติมน้ำเปล่าลงไปอีกเล็กน้อย เคี่ยวด้วยไฟอ่อนให้หมูเปื่อยได้ที่ประมาณ 2-3 ชั่วโมง
           4. หลังจากเปื่อยได้ที่ใส่ใบมะกรูดและพริกลูกโดดลงไปด้วย โรยต้นหอม
           5. พร้อมเสิร์ฟกับขนมจีน หรือข้าวสวย </item>
        <item>รายละอียดที่ 15 ขนมจีนน้ำเงี้ยว
          เสน่ห์ของอาหารเหนือมีทั้งไส้อั่ว น้ำพริกหนุ่ม และข้าวซอย แต่สำหรับคนชอบทานอาหารเส้นห้ามพลาดเมนูขนมจีนน้ำเงี้ยว ในเมืองกรุงหากินยากเหลือเกิน ในเมื่อหายากมากนักมาทำกินเองดีกว่าเนอะ ลองเข้าครัวทำตามสูตรได้เลยค่ะ
        ส่วนผสม น้ำพริกแกงน้ำเงี้ยว
           พริกชี้ฟ้าแห้ง (แช่น้ำจนนิ่ม) 5-10 เม็ด - หอมแดง 1 หัว - กระเทียม 1-2 ช้อนโต๊ะ - ตะไคร้ซอย 1 ต้น - ข่าแก่ 4-5 แว่น - รากผักชี 1 ต้น - ขมิ้นชันสด 1 ชิ้น - เกลือป่น 1 ช้อนชา - ถั่วเน่าย่างไฟ หรือกะปิเผา 1 ช้อนชา
        ส่วนผสม ขนมจีนน้ำเงี้ยว
           น้ำมันพืช 1 ช้อนโต๊ะ - เนื้อหมูสับ 200 กรัม - ซี่โครงอ่อนหมู สับเป็นชิ้นพอดีคำ 300 กรัม - เต้าเจี้ยวบดละเอียด 1 ช้อนโต๊ะ - น้ำเปล่า 1 ลิตร - ดอกงิ้ว 3-4 ดอก - มะเขือเทศ 300 กรัม - เลือดหมูหั่นชิ้น 1 ก้อน
           เกลือป่น 1 ช้อนโต๊ะ - ขนมจีน - กระเทียมเจียว สำหรับโรยหน้า - ต้นหอมซอย สำหรับโรยหน้า - ผักชีซอย สำหรับโรยหน้า - เครื่องเคียง เช่น กะหล่ำปลีซอย ใบกระถิน ผักกาดดองซอย พริกแห้งทอดกรอบ และถั่วงอกดิบ
        วิธีทำขนมจีนน้ำเงี้ยว
           1. เริ่มจากทำน้ำพริกแกง โดยโขลกพริกชี้ฟ้าแห้ง หอมแดง กระเทียม ตะไคร้ซอย ข่าแก่ รากผักชี ขมิ้นชันสด เกลือป่น ถั่วเน่าย่างไฟ หรือกะปิเผาให้เข้ากัน
           2. ใส่น้ำมันพืชเล็กน้อยลงในหม้อ นำขึ้นตั้งไฟพอร้อน ใส่น้ำพริกแกงลงผัดจนหอม จากนั้นใส่หมูสับลงผัดจนสุก ตามด้วยซี่โครงอ่อนหมู และเต้าเจี้ยว ผัดจนเข้ากันดีและเนื้อหมูสุก
           3. ใส่น้ำเปล่าลงไป ลดไฟอ่อน เคี่ยวจนเดือดและมีกลิ่นหอม จากนั้นใส่ดอกงิ้ว และมะเขือเทศ ปรุงรสด้วยเกลือป่น ชิมรสตามชอบ ต้มต่อจนเดือดทั่วดีและซี่โครงหมูเริ่มเปื่อย ใส่เลือดหมูลงต้มจนสุก ปิดไฟ เตรียมไว้
           4. ใส่ขนมจีนลงในชาม ตักน้ำเงี้ยวใส่ โรยหน้าด้วยกระเทียมเจียว ต้นหอมซอย และผักชีซอย รับประทานคู่กับเครื่องเคียง</item>
        <item>รายละอียดที่ 16 ปูผัดผงกะหรี่
ส่วนผสม ปูผัดผงกะหรี่
ปูม้าสับเป็นชิ้น 2 ตัว
ไข่ 3 ฟอง
ผงกะหรี่2 ชช.
น้ำพริกเผา3ชต.
น้ำตาล1/2 ชช./ ซีอิ๊วขาว1ชต./ ซอสหอยนางรม2 ชต./ซอสพริก1ชต
นมสด1/2 ถ้วย /พริกไทยป่น1/4ชช.
น้ำซุป หรือน้ำเปล่า 2 ชต.
หอมใหญ่หั่นท่อน/พริกแดงหั่นชิ้น/กระเทียมสับ/ ขึ้นช่ายหั่นท่อน
น้ำมัน
วิธีทำ ปูผัดผงกะหรี่
1.ผสม ผงกะหรี่ น้ำพริกเผา ซอสพริกน้ำตาล ซีอิ๊วขาว ซอสหอยนางรม นมสด พริกไทย ให้เข้ากันพักไว้
2.ตอกไข่ใส่ชามตีให้เข้ากัน เตรียมไว้
3.ใส่ปูลงไปลวกในน้ำมันที่ร้อนจัด เมื่อปูเปลี่ยนเป็นสีแดง ให้ตักขึ้น ทิ้งไว้ให้สะเด็ดน้ำมัน
4.เจียวกระเทียมให้หอมใส่ปูลงไปผัด ให้เข้ากันเทน้ำซอสที่เตรียมไว้ลงไปผัดประมาณ3นาที ใส่หอมใหญ่ลงไปผัดให้เข้ากัน
5.เทไข่ลงไปแล้วค่อยๆคน จนเข้ากันดี ต้องระวังไม่ให้ใส่สุกเกินไป ใส่พริกแดง และขึ้นช่ายลงไปผัดให้เข้ากัน ปิดไฟ ตักใส่จาน</item>
        <item>รายละอียดที่ 17 หลนปลาเค็ม
ปลาอินทรีเค็ม
ไก่สับ
กุ้งแบ่งเป็น 2ส่วน นำมาสับ และหั่นเป็นชิ้น
หัวและหางกะทิ
ตะไคร้ซอย/ใบมะกรูดฉีก
หอมแดงซอย/พริกเหลืองหั่น พริกขี้หนูสวน
น้ำตาลปี๊บ/น้ำมะนาว
วิธีทำ หลนปลาเค็ม
1.นำปลาอินทรีมาทอดหรือจะเอามาห่อใบตองแล้วปิ้งหรือนึ่งก็ได้ตามชอบ เมื่อปลาสุกแล้วให้ยีเนื้อปลาเอาก้างออกให้หมดพักไว้
2.รวนไก่สับกับกุ้งสับ ปลาอินทรีเค็ม ด้วยหางกะทิ ให้พอสุกใส่หัวกะทิลงไป ตามด้วยตะไคร้ซอย/ใบมะกรูดฉีก /พริกเหลือง คนให้เข้ากัน ปรุงรสตามชอบ
3.เมื่อเดือดอีกครั้งใส่กุ้งหั่นท่อน /หอมแดงและพริกขี้หนูสวนลงไป คนให้เข้ากัน ชิมรสชาติอีกครั้ง ถ้าไม่เค็มเหยาะน้ำปลาลงไป
4.ตักเสริฟพร้อมผักสดได้เลย</item>
        <item>รายละอียดที่ 18 ผัดเผ็ดไก่กรอบ
เนื้อไก่ หั่นชิ้นเล็ก
กระชายซอย
พริกไทยเมล็ด
ใบมะกรูด
ถั่วหันเฉียงๆ
แป้งทอดกรอบ
พริกแดงชอยเฉียงๆ
ซีอิ้วขาว /ซอสหอย /ผงรสดี
เครื่องแกง
- ตะไคร้ พริก หอมแดง กระเทียม พริกไทยดำ ขมิ้น เกลือเล็กน้อยคะ ตำให้ละเอียด ตามด้วยกะปิ
วิธีทำ ผัดเผ็ดไก่กรอบ
1. นำไก่ที่หั่นชิ้น คลุกเคล้ากับแป้ง นำไปทอดให้เหลือง พักไว้ก่อน
2. กระทะตั้งไฟใส่นํ้ามัน พอนํ้ามันร้อน ใส่พริกกระเทียมที่โขลกลงผัดให้หอม
3. แล้วใส่พริกแกงลงผัดต่ออีกให้หอม แล้วใส่ไก่ที่ทอดลงผัด เติมนํ้าลง ผัดให้เข้ากัน ใส่ถั่ว กระชาย ใบมะกรูด ผัดให้ทั่วๆ
4. ใส่ซีอิ้วขาว /ซอสหอย /ผงรสดี ผัดให้เข้ากัน แล้วชิมรสชาติ สุดท้ายใส่พริกแดง ใบกระเพราลงผัดให้เข้ากันทั่ว แล้วปิดไฟพร้อมเสริฟ</item>
        <item>รายละอียดที่ 19 แกงส้มปลาช่อนนา
ปลาช่อนหั่นเป็นชิ้น
พริกแกงส้ม(พริกแห้ง หอมแดง กระชาย กะปิ)
น้ำมะขามเปียก/น้ำตาลปี๊บ/ เกลือ /น้ำปลา
มะละกอหั่นเป็นชิ้น/ดอกแค
น้ำเปล่า
วิธีทำ แกงส้มปลาช่อนนา
1.โขลกพริกแกงให้ละเอียด
2. ต้มน้ำให้เดือด ใส่พริกแกงลงไปละลายให้เข้ากัน ใส่มะละกอลงไป ปรุงรสตามชอบ เมื่อมะละกอเริ่มนุ่ม และเมื่อเดือดอีกครั้ง ใส่ปลาลงไป (ห้ามคน)
3.เมื่อปลาเริ่มสุกใส่ดอกแคลงไป ต้มต่อประมาณ 2 นาที ตักใส่ชามเสริฟ</item>
        <item>รายละอียดที่ 20 แกงคั่วหอยลาย
ตะไคร้/ข่า/ขมิ้น/หอม/กระเทียม/ผิวมะกรูด
พริกแห้งดอกเล็ก/พริกขี้หนู
หอยลายแกะเปลือก
ใบชะพูลหั่นเป็นชิ้น
หัวกะทิและหางกะทิ
เกลือ/น้ำปลา/น้ำตาล
วิธีทำ แกงคั่วหอยลาย
1.โขลกพริกแกง ใส่ตะไคร้/ข่า/ขมิ้น/หอม/กระเทียม/พริกแห้งดอกเล็ก/พริกขี้หนู/ผิวมะกรูด/เกลือให้ละเอียด พักไว้
2.ผัดพริกแกงกับหัวกะทิให้หอม เมื่อกะทิเริ่มแตกมันใส่หอยลายลงไปผัดให้เข้ากัน เติมหางกะทิเล็กน้อย พอให้คลุกคลิก
3.ปรุงรสด้วยเกลือ/น้ำปลา/น้ำตาลตามชอบ 4.ใส่ใบชะพูลลงไป คนให้เข้ากัน ปล่อยให้เดือดอีกครั้ง ตักใส่ชามได้เลย</item>
    </string-array>

</resources>


